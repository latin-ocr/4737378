-42-

Eo igitur tempore, quo illi tyrannidem nondum occupaverant multis
excitantibus (par. 12: πολλοὺς ἔξω τοὺς ,ἐναντιουμένους1 καὶ μάλιστα
τοὺς περὶ ὑμᾶς ὄντας. οἶμαι γὰρ οὐχ ἥκιστα τούτους ἐπὶ τὴν τυραννίδα
παροξύνειν ὑμᾶς), epistula ipsa sese ponit. Itaque nostra quidem
sententia Blassius et Meyerus teinpus epistulae recte constituerunt.
Hauptius autem, qui solus sententiam argumentis satis multis
fulcire studuit, errat, quod Iasone vivo epistulam compositam esse
existimat; nam, ut ipsius verbis utar, si (Iaso et Polyalco) mortui
iam essent⁷ vix dubium mihi est, quin Isocrates paullo accuratius
hoc descripturus fuerit. Praeterea verba οἶμαι γὰρ ἂν τὴν ὁμιλίαν
τὴν γενομένην ἅπασιν ἡμῖν συνενεγκεῖν (par. 1) permire dicta esse,
si Iaso et Polyalco non una eis comprehenderentur, opinatur.
Quae argumenta quam levia sint, est in aperto. Ex illis enim
ipsis verbis par. 1: ἐγὼ δ’ ἕνεκα μὲν τῆς Ἰάσονος καὶ Πολυαλκοῢς
ξενίας ἡδέως ἂν ἀφικοίμην ὡς ὑμᾶς nostra quidem sententia effici
posse videtur illos mortuos esse, ita, ut auctor dicat se propter
hospitium, quod sibi eum parentibus fuerit, libenter venturum esse.
Eos non mortuos esse verbis illis minime demonstratur. Neque
argumentum est, quod ille p. 24 affert, cum dicit: „quomodo tum
Isocrati licuit epistulam inscribere τοῖς Ἰάσονος παισίνῬ quoniam
tyrannide occupata 51110 dubio erant adulti,“ cum vocem παῖς 11011
50111111 puerum, sed etiam adulescentem significare inter omnes
constet. Itaque Blassius (1.1. p. 297 adn. 8) 10010 statuit: „irrig
ist die Zeitbestimmung von H. Haupt auf 373.“ Ad id autem
tempus, quod Alexandrum interfectum subsecutum est, optime
quadra-nt, quae par. 3 leguntur: ὁρῶ γὰρ τὰς συμμαχίας τὰς πρὸς
αὐτὴν γιγνομένας ταχέως ὃιαλυομένας. Tum enim rei publicae Athe-
niensium condicio pessima erat. Socii permulti illis eorumque
opibus diffisi ab illis deficere coeperunt, qua de re conferendus
est Meyerus l. l. p. 477. 479. 484. ’

Tempore epistulae constituto nunc liceat breviter disserere
de tota eius indole.

Atque oportet commemoremus epistulam sextam similiter at-
que ep. quartam obscuritate quadam obrutam esse. De legatione
enim, quae ab Atheniensibus ad Thessalos missa esse dicitur par. 1
(ἀπήγγειλέ τις μοι τῶν πρεσβευσάντων ὡς ὑμᾶς), apud nullum auctorem
testimonium exstat. Neque quicquam certi est, quo Hauptii sententia
nitatur. Qui illos in Thessaliam legatos misisse censet, „ut honorem
ita Iasoni haberent, praesertim eum permagni sine dubio aestimarent,
quod hic viribus praepollens ad ipsos accessisset.“ Haec autem
onmia, quae ille pag. 26 l. l. de legatione exposuit, ipse excogitavit.¹)

 

¹) De societate Iasonis 01 Atheniensium egerunt Meyerus Ι. l. p. 395 et
Fabricius in Mus. Rhen. 46, 589 sqq. Hic demonstravit Iasonem inde ab autumno


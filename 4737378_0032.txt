..26-

neque enim quicquam nisi prooemia hae tres epistulae praebent.
Quarum prima data est ad Dionysium maiorem Syracusanum, sexta
ad Iasonis filios, nona ad Archidamum, Lacedaemoniorum regem.
Has genuinas esse Blassius ostendere studuit cum aliis rebus tum
testimonio quodam, quod inesse putabat in par. 13 ep. 30 Socraticae,
quae Speusippo tribuitur. Ibi autem haec leguntur:

ἀπέσταλκε δέ σοι λόγον, ὃν τὸ μὲν πρῶτον ἔγραφεν (cod. Par.
-ψεν) Ἀγησιλάῳ, μικρὰ δὲ διασκευάσας ὕστερον ἐπώλει (Par. δὲ πάλιν)
τῷ Σικελίας τυράννῳ Διονυσίῳ, τὸ ὃὲ τρίτον τὰ μὲν ἀφελὼν, τὰ δὲ
προςῦεὶς ἐμνήστευσεν Ἀλεξάνδρῳ τῷ Θετταλῷ, τὸ δὲ τελευταῖον νῦν
πρὸς σὲ γλίσχρως αὐτὸν ἑπηκόντισεν.

Quo testimonio Blassius ut illas epistulas significari demonstret,
pro Agesilao filium, Archidamum, et pro Alexandro eos, qui illi
interfecto successerunt, ponere cogitur. Hac autem in coniectura
facere non possumus, quin illi adversemur.1) Quae quam non
probabilis esset, Blassius ipse sensisse videtur, quia addidit verba:
„wenn nicht eine verlorene Zuschrift an <Iason selbst gemeint ist.“
Ac primum quidem agitur illa paragrapho non de epistulis, sed
de orationibus. Neque tollitur haec difficultas, si cum Blassio 2)
explicamus eas orationes ipsas re vera missas esse, neque vero
totas iuris publici factas illasque tres epistulas esse exordia earum.
Quod Isocratem fecisse, quia, ut ipsius verbis utar, „die Ermahnungen
schon grosstenteils im Panegyrikus standen, Isokrates aber seine
Scheu, sich vor allem Publikum in grossem Massstabe zu wieder-
holen, nicht so leicht iiberwand.“

Sextum autem et primum exordia esse epistulas certe colligitur
ex eis ipsis: 1,1.2. V1,4; de prooemio IX. nil certi dici potest nisi
in eo nihil de epistula exponi. Neque possumus inde cum Blassio
efficere prooemia quaedam sola divulgata esse, quippe quae prorsus
nova essent3 nam, etsi exordia ita composita speciem quandam
novitatis prae se ferebant, tamen ea omnia ab eo edita esse mirum,
esset eadem de causa, qua nisus Blassius orationes totas iuris
publici esse factas negat. Nam ex illis inter se comparatis³) haec
facillime perspici possunt: 1. et 9. epistularum prooemia tripertita
sunt, cum 6. hac re paulo differat. Praeterea singulae partes inter
se similes sunt, in primis 1 et 9 exordiorum. Ut 1. epistulae
initio exponitur, cur auctor non ipse venerit, sed epistulam com—
posuerit, deinde ille se non artis specimen praebere in animo
habere, sed consilium totius Graeciae servandae explicat, tertio

 

¹) Susemihlus l. 1. eam comprobavit, cum diceret: „Die Auffassung von
Blass ist zwar durchaus nicht unbedenklich‚ aber doch wohl richtig.¹‘
2) Att. Ber. 11⁹‚294.

³) cf. quae Blassius adnotavit ad sing. epist. l. l.


-10—

Phocicum confectum est. Huic autem interpretationi repugnant
par. 2 et par. 6 epistulae. ln par. enim 2 verba fiunt de certamine,
quo omnes Graeci pacem servare coacti sint. Quae verba minime
posse referri ad id bellum, quo Phocii subacti sunt, Blassius¹)
recte exposuit, quoniam, ut ipsius verbis utamur, „dabei (bei der
Unterwerfung der Phokier) gar kein Kampt' stattfand‚ abgesehen
davon, dass dies Ereignis doch nicht im mindesten die anderen
Griechen zur Ruhe zwang.“ Neque persuasit nobis Wagnerus,
qui hoc Blassii argumentum eo impugnat, quod verba διὰ γὰρ τὸν
ἀγῶνα τὸν γεγενημένον mirum in modum interpretatus explicat „illas
pugnas intellegendas esse, quibus ante bellum a Philippo ad finem
perductum conflictum erat“. Fieri enim non potest, quin illis verbis
διὰ γὰρ τὸν ἀγῶνα τὸν γεγενημένον singulari numero usurpatis addito
participio cum articulo coniuncto unum certamen omnibus notum
significetur. Istam autem interpretationem veri non similem esse
ipse sensisse videtur, cum adderet melius sibi placere enuntiatum,
si articulo non repetito participium praedicative esset positum, ut
verba verti possent: „infolge der Beendigung des Kampfes.“
Quae curnon significent: „infolge des Entscheidungskampfes‚ der
stattgefunden hat“, non videmus.

Alterum argumentum, quo Blassius (l.1. p. 110) comprobare
studuit epistulam anno 346 scriptam non esse, his continetur verbis:
„es ist hier einfach unmoglich, an einen anderen Frieden zu denken
als an den von 338, da Philipp uberhaupt nur zweimal mit Athen
Frieden schloss und der erste der im Brieie (ξ lf.) als in ganz
anderer Zeit und als Isokrates noch jsmger war (ξ 6) geschrieben
erwahnten 5. Rede vorausgeht.“ Negat igitur orationem quintam
et epistulam tertiam eodem anno compositas esse, summo iure
nostra quidem sententia. Ex eis enim, quae auctor epistulae in
par. 2 et 6 de tempore, quo orationem illam regi misit, dicit,
apparet maius temporis spatium inter orationem et epistulam inter-

cedere (cf. p. 2: κατ’ ἐκεῖνον μὲν γὰρ τὸν χρόνον . . . τότε μὲν οὗν·
ἄλλος ἦν καιρὸς . . . νῦν . . .). Paragraphi autem sextae haec
verba in censum veniunt: χάριν δ’ ἔχω τῷ γήρᾳ . . . ὡςθ’ ἂ νέος

ὢν διενοούμην καὶ γράφειν ἐπεχείρουν ἔν τε τῷ πανηγυρικῷ λόγῳ καὶ
τῷ πρὸς σὲ πεμφθέντι e. q. s. De sententia huius paragraphi Wagnerus
falso iudicat, cum dicit: verba νέος ὢν neque in annum 346 neque
in eum, quo Panathenaicus (scribendum est: Panegyricus) compositus
est (annum 380 dico) quadrant. Nam anno 338 Isocrates, senex
nonaginta octo annorum, dicere poterat se anno 380, i. e. duobus
et quadraginta annis ante, iuvenem fuisse.

 

¹) Mus. Rhen. vol. XX p. 110 adn. 3.


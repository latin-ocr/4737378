‚29-

in Relatt. Acad. Vindob. 1863 p. 504, Reinhardtius in dissertatione,
quae est de Isocratis aemulis p. 21 (1873), Schaeserus in libro
Demosth. u. S. Zeit inscripto Ι, 114 adn. 2 (18852)‚ Blassius in
Eloqu. Attio. Π, 88, 288 sqq. (1892).²) Quorum omnium de tempore
orationis nemo accuratius egit quam Blassius, qui eam decem
fere annis post illum annum conscriptam esse argumentis evincere
studuit, qua in sententia cum aliis rebus tum epistula 9, quam
genuinam esse affirmat, nititur.

Hae igitur sententiae examinandae ac perpendendae erunt,
ut quid sit de eis iudicandum, appareat.

Ac primum quidem quid ex oratione ipsa ad tempus accu-
ratius definiendum lucrari possimus, quaeretur. Constat autem
post pugnam Leuctricam civitates Peloponnesiacas diuturnis bellis
vehementissime cruciatas et oppressas esse, ut Corinthii, Epidaurii,
Phliasii, socii Lacedaemoniorum, pacem facere cum Thebanis
studerent, praesertim cum Athenienses Corintho potiri in animo
haberent. Itaque civitates illae primum Lacedaemonios adierunt,
ut hi quoque pacem facerent. Sed ei pristinae virtutis memores
in bello perseverare constituerunt, quia Messenia cedere nolebant.
Ita factum est, ut a. a. Chr. n. 366s5 illi socii Lacedaemoniorum
soli cum Thebanis pacem inirent (Diod. 15, 76). In eis autem deli-
berationibuS, quae tum Lacedaemone habebantur de pace facienda,
Archidamum loquentem ab Isocrate induci ex locis haud paucis
orationis ipsius intellegitur. Ac primum quidem liceat afferre eos,
ex quibus anni, ante quos oratio composita esse putanda est,
expediri possunt.

In par. 8 haec leguntur: αἰσχυνοίμην γὰρ ἂν, εἰ γεγονὼς μὲν
ἀφ’. Ἡρακλέους, τοῦ δὲ πατρὸς βασιλεύοντος, αὐτὸς δ’ ἐπίδοξος ὢν
τυχεῖν τῆς τιμῆς ταύτης, περιίδοιμι, καθ’ ὅσον ἐστὶν ἐπ’ ἐμοὶ, τὴν
χώραν, ἣν ἡμῖν οἷ πατέρες κατέλιπον, ταύτην τοὺς οἰκέτας τοὺς ἡμε-
τέρους ἔχοντας. Agesilaus autem, illius pater, anno 360s59 mortuus
est.¹) Itaque ille non potuit ita loqui nisi ante hunc annum.
Accuratius autem terminus ante quem qui dicitur, e par. 56 in-
tellegitur, ubi ille dicit: τίνας γὰρ ἴσμεν, ὧν καὶ ποιήσασθαι μνείαν
ἄξιόν ἐστιν, οἵτινες ἅπαξ ἡττηθέντες καὶ μιᾶς εἰσβολῆς γενομένης οὕτως
ἀνάνδρως ὡμολόγησαν πάντα τὰ προςταττόμενα ποιήσειν. Quibus
verbis eum ad cladem Leuctricam inprimis et ad invasionem
Thebanorum paulo post factam spectare apparet. Itaque ante
pugnam apud Mantineam a. a. Chr. n. 362 commissam haec verba
dicta sunt. Quo paulo priorem annum reperimus e par. 27: καὶ
Θεσπιὰς μὲν καὶ Πλαταιὰς ἐχθὲς καὶ πρῴην ἀναστάτους πεποιήκασι..

 

¹) Meyer, l.1. p. 472.


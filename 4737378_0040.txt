,34-

gerendis efficere in animo habuitl) Quod observari potest in
Panegyrico, Philippo, Plataico, Areopagitico. Neque, id quod Keilius
1. l. monuit, excitans ista et excitata magniloquentia, illa vis, qua
orator audientium animos ira, odio, metu pertigit, mollitia, clementia,
spe perfundit, in declamatione bene explicari possent.

Ut haec sententia, ita eorum quoque, qui Isocratem orationem
Archidamo misisse, ut ab eo in contione haberetur, opinantur,
reicienda esse nobis videtur. Quae per se minime probabilis eo
quoque refutatur, quod in contione loqui Archidamus legibus
Lycurgi vetitus erat (cf. Arist. Pol. 11‚11,3 p. 1273a3 Plutarch. vit.
Lyc. c. 63 Busolt, D. gr. Staats- u. Rechtsaltert. 922 p. 104). Ita-
que, quae in 6 primis paragraphis Archidami leguntur, ad res
Lacedaemonias non quadrant.

Isocrates igitur, ut finem faciamus quaestioni, oratione illa
cives in Thebanos, iniustissimos homines, inflammare Lacedae-
moniisque benevolentissimos reddere in animo habuit eo consilio,
ne hi omni auxilio destituti paulatim illis succumberent neve
illorum potentia nimis augeretur. Neque irrita fuerunt, quae
civibus commendavit. Nam constat eos annis sequentibus magis
magisque ab illis se avertisse Lacedaemoniisque favisse et anno
363 societatem inter Athenienses, Lacedaemonios, Mantinenses
contra Thebanos eorumque socios factam esse.2)

Sed ut redeat dissertatio ad epistulam 9, hanc genuinam
esse negare cogimur eis, quae supra (p. 27 sqq.) de ratione, quae inter
eam illamque orationem intercedit, statuimus quaeque nunc de
oratione ipsa exploravimus. Iam videamus, num aliis quoque
. argumentis adducamur, ut de epistulae authentia dubitemus.

Ac primum quidem in censum venit locus, qui legitur in
ep. 9, 11s14. Quae hic de Agesilao dicuntur, eisdem fere verbis
in or. 5, 86s88 iterum leguntur. Haec autem Isocratem in oratione
de Agesilao exposuisse non addentem se eadem iam ad Archi-
damum scripsisse vix est credibile, praesertim cum paulo ante
par. 81 legatur excusatio: ἅπερ ἐπέστειλα καὶ πρὸς Διονύσιον et
paulo post par. 93, ubi similia atque in Panegyrico profert: καὶ
μηδεὶς ὑπολάβῃ με βούλεσθαι λαθεῖν, ὅτι τούτων ἔνια πέφρακα τὸν αὐτὸν
τρόπον ὅνπερ πρότερον (cf. 4,145 sqq.). Neque possumus assentiri
Blassio, qui dicit (l.1.1112‚380) illa, quae de Agesilao exposita
sint, hoc epistulae loco, non orationis exspectari suumque obtinere
locum. Nam si illos duos locos inter se comparaveris, differentias

 

1) Idem monuit Drerupius 1. l., qui iure affert verba, quae 4,17 leguntur:
ἀλλὰ δεῖ τὸν μὴ μόνον ἐπίδειξιν ποιούμενον ἀλλὰ καὶ διαπράξασθαί τι βουλόμενον
e. q. s. Haec ad Is. ipsum spectare in aperto est.

⁹) Curtius, Gr. Gr. 111⁵, 368.


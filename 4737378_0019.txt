-13-

conscisceret, praesertim cum cognovisset deceptum se esse ea spe,
quam per totam vitam habere non desiisset.

Praeterea id quoque, quod Blassius putat ab Antipatro
scriptum illud regi traditum esse, haud firmo nititur argumento,
quia nil de consuetudine Isocratis illiusque compertum habemus,
nisi forte eam fuisse inter illos efficiat aliquis ex epistula 4., quam
tamen fictam esse infra demonstrabitur. Itaque concidit Blassii
coniectura, qua ille statuit Isocratem inde ab anno 346, quo
Philippo orationem 5. miserit, Macedonibus nobilissimis, inprimis
Antipatro, familiariter usum esse, id quod epistula 4. confirmetur.
Rectissime autem iam Dionysius rem explicasse nobis videtur,
cum diceret illum animam efflavisse ἀδήλου ἔτι ὄντος, πῶς χρήσεται
τῇ τύχῃ Φίλιππος.

Quae omnia cum nobiscum reputamus, facere non possumus,
quin de fide epistulae 3. vehementer dubitemus. Hanc autem
suspicionem veram esse eis quoque, quae iam prolaturi sumus,
satis comprobatum iri speramus ac confidimus

Ac primum quidem pauca de compositione epistulae dis-
seremuS.

Paragrapho 1 auctor dicit se in animo habere regi scribere,
ut quid post pacem factam gerendum esse putet, ei aperiat3 quod
simili modo atque in oratione expositurum se esse. Quae igitur
consilia in hac illi dedit Isocrates? Graecorum conciliandorum
Persisque belli inferendi. Quid autem in epistula suadet? Nil nisi
hoc: . . . παρακελεύομαί σοι μὴ καταμελῆσαι τούτων, πρὶν ἂν τέλος
ἐπιθῇς αὐτοῖς (par. 4), pauloque post accuratius exponit: ὅταν τοὺς

’ μὲν βαρβάρους ἀναγκάσῃς εἶλωτεύειν τοῖς Ἕλλησιν . . . τὸν δὲ βασιλέα . . .

ποιήσῃς τοῦτο πράττειν, ὅτι ἂν σὺ προςτάττῃς. Sed Philippum iterum,
postquam consilium Persas bello persequendi aperuit (par. 3), ad-
monere supervacaneum neque Isocrate dignum suit, praesertim
cum non esset dubitandum, quin rex bello suscepto non prius
destiturus esset, quam barbaros sub potestatem suam redegisset.
Neque veri est simile Isocratem, si modo victoria illius gavisus
(par. 6) epistulam ad illum dedisset, eiusmodi exordium epistulae
compositurum fuisse. Ea autem, quae in exitu epistulae inveni-
untur, multo meliore loco essent, si in initio legerentur eisque
Isocrates illi quasi gratularetur victoriam.

In par. 2 auctor dicit se in oratione regi missa ei suasisse,
ut Athenienses, Lacedaemonios, Thebanos, Argivos conciliaret, et
addit ἡγούμενος ἂν τὰς προεστώσας πόλεις πείσῃς οὕτω φρονεῖν . . .
Quae verba referuntur ad or. 530: φημὶ γὰρ χρῆναί σε . . . πειρα-
θῆναι διαλλάξαι . . . ὥστ’ ἂν τέτταρας μόνον πόλεις εὖ φρονεῖν πείσῃς . . .
κτλ. His in verbis premendum est illud πείσῃς, qua voce quo-


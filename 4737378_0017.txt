-11-

Quod autem attinet ad annum 346, fieri poterat, ut Isocrates⁷
quem anno 338 aetate et morbo confectum fuisse constat, iuvenis
fuisse sibi videretur eo tempore, quo orationem quintam Philippo
misit. Ac fugerit fortasse memoriam Isocratis vel potius eius, qui
illum epistulam tertiam conscribentem fecit, quot annis ante oratio
quinta sit divulgata.

Quae cum ita sint, a sententia Koenpii et Wagneri1) secedamus
epistulamque post pugnam ad Chaeroneam commissam pacemque
factam compositam esse censeamus.

His praemissis nunc de fide epistulae tertiae quid iudicandum
sit, videamus. Qua in re proficiscendum est a memoria, quae de
Isocratis morte exstat. Omnes enim auctores, quorum antiquissi-
mus est Dionysius Halicarnasseus,·2) eum paucis diebus post pugnam
voluntaria morte animam efflavisse testantur.³) Epistulam autem
tertiam post pacem, quae non paucis diebus post Atheniensium
cladem convenit, datam esse supra demonstravimus. Itaque aut
epistula genuina putanda et memoria illa reicienda aut propter
auctorum testimonia de epistulae fide est dubitandum. Nobis
quidem vel a priori ut aiunt probabilius videtur esse biographorum
consensui confidendum esse, quoniam ab anonymo illo auctore
afferuntur antiquissimi testes, aequales Isocratis, Aphareus, illius
privignus, et Demetrius, discipulus Aristotelis, inimici illius. Neque
persuasit nobis Blassius‚⁴) cum exponeret Aphareum fortasse con-
sulto verum non dixisse, ut patrem amantissimum patriae fuisse
demonstraret. Similiter enim eundem negasse patrem unquam
iudicialem orationem conscripsisse. Qua in rc niti poterat duobus
locis orationum Isocratis (12,11. 15, 37s8), quos tamen non ad
verbum esse intellegendos apparet e testimoniis Aristotelis⁶) et
Cephisodorifi) Praeterea iudiciales illae orationes primae Isocratis
sunt, quarto a. Chr. n. saeculo ineunte scriptae, ut tum, cum
Aphareus illud dixit, multis forta-sse non iam notae fuerint.
Epistula autem, si genuina erat, ut Aphareo aliisque multis ignota
esset, fieri non poterat. Multo autem veri est similius epistulam
fictam esse ab aliquo, qui quid Aphareus de Isocratis morte dixisset

 

¹) Wagneri interpretatio par. 6: „em quae iuvenis animo mecum reputa·
bam, quae oratioue cum media aetate eram et altera. oratione senex exprime-
bam, haec nunc spe e, q. S.“ iere tota ficta est.

⁵¹) qui qua. fide sit, recte monet Wilam. in Herm. vol. XXX p. 495.

³) Testimonia auctorum leguntur apud Vaterum l. l. et Blassium in Mus.
Rhen. vol. XX p. 110l111, ut ea. iterum exscribere supervacaneum sit.

⁴) Mus. Rhen. vol. XX p. 113.

⁶) cf. Ciceronis Brut. 12, 48.

θ) cf. Dionys. l. l. c. 18 p. 8516.

⁷


-27-

loco, quam idoneus ipse sit, qui suadeat commemorat, ita in 9.
similia inveniuntur: primum non laudationem (pro quain illa artis
specimen dictum est), sed consilium datum iri, deinde, quam ne-
cessarium sit concordia facta bellum Persarum suscipere, tertium
quam bene auctor consilia dare possit, demonstratur. Similiter 6.
quoque epistula composita est. Cuius cum initio conferas ep. I, 1—4
et IX, 1— 3, praeterea inter se respondent ep. VI, 4-6 et 1‚5—8.
Εο autem hoc prooemium a reliquis duobus differt, quod Graecorum
concordiae bellique Persici nulla fit mentio. Ad has enim duas
res etiam in ep.I spectari facile intellegi censemus e verbis, quae
in 7. et 9. par. leguntur. Sine dubio in eis, quae sequebantur, si
modo aliquid sequebatur, concordia Graecorum bellumque Persarum
tractata erant.

Deinde autem non intellegitur, quomodo Speusippus ille
putare potuerit epistulam 6. ad Iasonem datam esse, in qua
semper plurali numero ad eos, quibus mittitur, significandos auctor
usus sit. Minime autem veri est simile illum tantopere erravisse,
ut epistulam 9. Agesilao inscribi diceret, praesertim cum statim
initio legantur verba: εἰδὼς, ὦ Ἀρχίδαμε et in par. inde ab 11 de
illo ipso verba fiant, quibus pater eius, ad quem epistula datur,
appellatur? Tum silentio praeterire non licet auctorem illius
epistulae Socraticae has epistulas falso ordine enumeravisse. Prima
enim scripta esse non potest post annum a. Chr. n. 367, quo Dio-
nysium maiorem mortuum esse constat 3 sexta autem paulo post-
quam Alexander, Thessalorum tyrannus, interfectus erat, id quod
anno fere 359 factum esse veri est similest) nonam denique anno
356 compositam esse apparet ex eius par. 16. Itaque, si ille
epistulas, quas nos habemus, legit, fieri non poterat, ut eam primo
loco poneret, quam novissimam esse ei facile ad cognoscendum
erat. Atque alienus est hic vitiosus ordo inscriptionesque a tota
illius epistulae Socraticae indole, quam multitudine exquisitorum
testimoniorum excellere Susemihlus dicit (Alex. L. 11,587).

His omnibus argumentis adducimur, ut ex illo loco epistulae
Socraticae quicquam de fide epistularum Isocratearum, inprimis 6
et 9, effici posse negemus.

Quibus praemissis nunc nobis liceat accuratius exponere de
ep. 9. Haec singularem obtinet locum inter epistulas Isocrateas
eo, quod ad eius authentiam diiudicandam magnum argumentum
aliunde atque e sermone et compositione deduci potest. Est
autem ratio, quae intercedit inter hanc epistulam et orationem (6)
quae Archidamus inscribitur. Atque cum e par. 16 epistulae, in

 

1) Schaefer, l. l. Ι, 151 adn. 2.


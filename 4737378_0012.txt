-6-

promisso nondum satisfecit. Eandem sententiam protulit Susemihlus,²)
qui tamen argumentatione omissa nil professus est nisi hoc eum,
qui epistulas illas accurate tractasset, de authentia earum dubi-
taturum esse. Nuperrime denique de omnibus his epistulis satis
copiose disputatum est a viro docto Italo Demetrio de Gratiafl)
Cuius dissertatio apud nos minus nota videtur esse, neque id
immerito, nam maximam partem ille haud bene munere functus
est, id quod apparet vel e summa quaestionis, quae inest in
ephemeride³) Atene e Roma inscripta quodque Drerupius⁴J quoque
nuper monuit3 abiudicavit autem ille ab Isocrate omnes epistulas
superstites. Vides igitur, quomodo res sit comparata: in omnes
epistulas praeter Gratiam inquisiverunt Blassius et Wilamowitzius
ita tamen, ut e nulla fere alia re iudicium peterent nisi e rebus
historicis. De sermone autem epistularum, non omnium, sed Ι,
IV, VI, VIII exposuerunt Hauptius, Keilius, Muenscherus ll. 113⁵)
Itaque operae pretium esse censemus de epistularum Isocratearum
authentia quid iudicandum videatur, denuo accurate quaeri totamque
quaestionem retractari. Neque vero de omnium epistularum fide
et auctoritate nunc disseremus, sed de III, IV, IX, VI, quia de his
certum iudicium ferre licebit. Reliquis quoque in epistulis inesse
nonnulla, quibus fides earum infringatur, ex hac dissertatione
apparebit. Quae tamen argumenta non adeo nobis persuaserunt,
ut quaestionem de illis epistulis ad finem perducere ausi simus.

Atque hac in dissertatione argumenta inprimis e sermone
petenda erunt, neque vero sequemur rationem Hauptii, qui
dictionem, quae inest in epistulis Ι, VI, VIII, simillimam esse
orationum dictioni ostendere et differentias excusare vel explicare
studuit eo consilio, ut epistulas genuinas esse statueret, praesertim
cum falsarius tam accurate genus dicendi eius auctoris, quem est
imitaturus, exprimere possit, ut de fide scripti fere nil e similitudine
dictionis efficiatur. Sed multo plus ponderis tribuendum esse
censemus ei rationi, qua inprimis differentiae premuntur, quae
inter dictionem in orationibus et in epistulis adhibitam intercedunt.

Priusquam vero ad singulas epistulas tractandas accedamus,
pauca, quae ad omnium epistularum sermonem attinent, comme-
morare liceat.

 

¹) Alexandrinische Litteraturgesehichte 11, 586 Anm. 26.

²) De Isocratis quae feruntur epistulis; Catinae 1898.

ὃ) vol. ΙΙΙ, num. XVII, a. 1900.

⁴) Blfitter tur Bayr. Gymnasialschulwesen 1901: Die Vulgatfiberlieferung
der IsocratesbrieIe.

¹⁵) Blassius quoque in Eloqu. Att. ad sermonem in sing. epist. adhibitum
pauca adnotat.


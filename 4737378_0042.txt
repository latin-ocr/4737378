-36-

Multo autem simplicius ac verius in oratione leguntur ὧν Ἀγησί-
λαος ὁ δόξας εἶναι Λακεδαιμονίων φρονιμώτατος ὠλιγώρησεν. Quorum
verborum illud δόξας, quod suo iure suoque loco in oratione legitur,
in epistula omittitur pauloque infra inseritur: ἐπιθυμίας χ’ωρὶς μὲν
ἑκατέραν καλὴν εἶναι δοκοῦσαν, neque vero videbantur pulchrae illae
virtutes, sed erant, ut in oratione dicitur ἐπιθυμίας καλὰς μὲν
ἀμφοτέρας. Atque habet nos assentientes Gratia statuens Isocratis
vocem ὠλιγώρησεν mitiorem esse quam imitatoris διήμαρτεν. Quod
Isocrateum esse negaverim, non quod cum illo vocabulum ὠ. prin-
cipi aptius esse credam, sed quia est in aperto Isocratem, si
epitulam ad filium dedisset, in ea usurum fuisse mitiore voce,
praesertim cum in oratione non haberet, cur illi tantopere parceret.

Itaque haec de Agesilao dicta in epistula suum habere locum
et ab Isocrate esse conscripta negamus, sed auctorem epistulae
illas 5. orationis paragraphos imitatum esse contendimus.

Deinde, ut redeamus ad argumenta, quibus epistulam non
esse Isocratis demonstratur, Gratia (l. l. p. 62) recte dixit: „anno
356 bellum sociale ardebat, et fieri non potuit, ut Isocrates nil
de eo diceret.“ Nam profecto mirum esset Isocratem eo ipso tem-
pore, cum anno ante socii defecerant et Athenienses strenue sum-
maque opera bellum gerebant, bellum Persarum intendisse sociorum-
que neglexisse, praesertim cum quanti momenti hoc civibus esset,
non ignoraret, id quod elucet ex or. 8, quam anno 356 conscriptam
esse veri est simillimum.

Praeterea anno 356 Isocratem non potuisse ita de senectute
dicere, ut in par. 16 καίπερ ἔτη γεγονὼς ὀγδοήκοντα καὶ παντάπασιν
ἀπειρηκὼς Wilamowitzius recte observavit. Neque vero excusa· .
tionem ipsam, sed magis etiam totam eius indolem argumenti
loco esse habendam nobis persuasimus. Nam in perlegendis
orationibus hos invenimus locos, quibus ille de senectute ut quo-
dammodo se excuset, verba facit: 8,145. 15, 9.11. 26. 51. 59. 176.
5,10.28.110.149. 12, 3. 55. 88. Talis autem excusatio, qualis in
epistula legitur, nullo alio loco invenitur nisi ep. 3‚4‚: εἰ μὲν οὖν
εἶχον τὴν αὐτὴν δύναμιν, ἤνπερ πρότερον, καὶ μὴ παντάπασιν ἢν
ἀπειρηκώς. Itaque plus momenti tribuimus formae excusationis
quam excusationi ipsi, praesertim cum in 8. et 15. orationibus,
quae eodem fere tempore atque epistula ponendae sunt, illa de
senectute dicta saepius legantur.

Iam ad ea argumenta, quae ex sermone in epistula adhibito
peti possunt, transeamus atque, ut in epistula 4, a gravioribus
ordiamur.

In par. 10 leguntur verba τῶν ὁ’ἄλλων ἃ περὶ τοῖς σώμασιν
ἔχουσι περισπῶντες . .. ἐνίας δ’ αὐτῶν ἐν ῥάκεσι περιφθειρομένας . . .


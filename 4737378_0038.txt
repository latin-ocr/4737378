-32 ,-

volle Stellen.“ Iam vero ipse Blassius. cum de artificiosa com-
positione orationum Isocratearum verba facit, Panegyricum et
Archidamum laudat addens (l. l. 112,19o): „Das Gegenteil dieser
kunstgerechten Anlage zeigt sich allerdings in manchon spateren
Reden.“ Itaque Blassius ipse Archidamum a posterioris aetatis
orationibus differre concedit. Quem ad locum Keilius (1. l. p. 7
adn. 2) recte adscripsit: „mihi hoc novum testimonium est ora-
tionem ab oratore aetate minus provecto quam Blassius vult,
conscriptam esse.“

Ut orationis dictione et compositione ita locis quoque non-
nullis eam isdem fere annis ac Symmachicum consectam esse existi-
mare vetamur. In Symmachico enim Isocrates Atheniensibus
suasit, ut imperium maritimum deponerent sociosque qui defecissent,
liberos esse paterentur. Quod consilium si illi secuti essent, omnem
auctoritatem, quippe quae classe niteretur, amisissent. Totum
autem consilium repugnat eis, quae in Archidami par. 89 leguntur:
τοὺς γὰρ ἐν ἀξιώμασι καὶ φρονήμασι τηλικούτοις βεβιωκότας δυοῖν δεῖ
θάτερον, ἢ πρωτεύειν ἐν τοῖς Ἕλλησιν, ἢ παντάπασιν ἀνῃρῆσθαι μηδὲν
ταπεινὸν διαπραξαμένους ἀλλὰ καλὴν τὴν τελευτὴν τοῦ βίου ποιησα-
μένους. Quae verba etsi Archidamo Lacedaemonios adhortanti
tribuuntur, tamen ex Isocratis sententia dicta sunt, ita ut in
universum valeant. Accedit, quod Isocrates Athenienses quoque
in numero eorum habuit, qui vocabulis τοὺς γὰρ . .. βεβιωκότας
significantur. Neque credibile est Isocratem eodem fere tempore
talia a se discrepantia dixisse qualia leguntur in Arch. par. 50,
104 et in Symmachico inde a par. 20. Ibi enim princeps plane
in universum exponens inducitur: χρὴ ὂὲ τοὺς μὲν εὖ πράττοντας
τῆς εἰρήνης ἐπιθυμεῖν ,· ἐν ταύτῃ γὰρ τῇ καταστάσει πλεῖστον ἄν τις
χρόνον τὰ παρόντα διαφυλάξειεν· τοὺς δὲ δυστυχοῦντας τῷ πολέμῳ
προςέχειν τὸν νοῦν · ἐκ γὰρ τῆς ταραχῆς καὶ τῆς καινουργίας θᾶττον
ἂν μεταβολῆς τύχοιεν (50). Idem in par. 104 haec statuit: αἱ γὰρ
ἐπιφάνειαι καὶ λαμπρότητες οὐκ ἐκ τῆς ἡσυχίας ἀλλ’ ἐκ τῶν ἀγώνων
γίγνεσθαι φιλοῦσιν. His autem sententiis prorsus contraria sunt ea,
quae leguntur in Symmachici par. 20 sqq., quibus pace sola salutem
gigni demonstratur quarumque summa inest in par. 24: χρὴ δὲ
τοὺς πρωτεύειν ἒν τοῖς Ἕλλησιν ἀξιοῦντας τοιούτων ἔργων ἡγεμόνας
γίγνεσθαι πολὺ μᾶλλον ἢ πολέμου καὶ στρατοπέδων ξενικῶν, ὧν νῦν
ἐπιθυμοῦντες ἡμεῖς τυγχάνομεν. Itaque hac quoque re adducimur,
ut nonnullos annos inter 6. et 8. orationes intercedere censeamus.

Iam vero cum quantopere orator omnibus aflectibus ad
animos audientium excitandos usus sit consideramus, eo quoque
nobis fit veri simillimum orationem conscriptam esse eo ipso anno,
cuius res tractentur. Nam, ut Keili verba hue transferamus:


-12-

ignorabat. Quod perfacile fieri potuit, quoniam tum, cum falsarius
epistulam composuit, firma quaedam traditio de illius morte, cuius
antiquissimus testis Dionysius videtur esse, nondum erat. Eam
autem fictam esse nonnullis saeculis post Isocratis mortem, quibus
temporibus memoria pugnae minime recens erat, vix est credibile.
Itaque adstipulamur Wilamowitzio,¹) qui dicit Dionysium, auctorem
scriptorum sermonisque Isocratis peritissimum, illam epistulam aut
non novisse aut, id quod nobis verisimilius videtur esse, ab illo
abiudicasse. Ac rectissime idem vir doctissimus monuit Demetrio,
si Aphareus mentitus esset, optimam occasionem datam esse Iso-
crati maledicendi mendaciique illius convincendi eo, quod quando
animam efflaverit accurate indicavit.

Dissentimus igitur a Blassio, qui ita iudicat: ²) „Die Uberlieferung
bietet in sich nicht Unglaubliches und Widersprechendes, und der
Brief hat ganz den Anschein eines echten Werkes3 eine Falschung
ist bei jener denkbar, bei diesem nur schwer.“ Quantopere contra
epistula ab illius ingenio et arte differat, infra apparebit.

Ac spuriam eam esse intellegitur inde quoque, quod utrum
Isocrates habuerit, cur tantopere victoria ab illo de civibus reportata
gauderet, ut dicere posset, quae in par. 6 epistulae leguntur, necne,
quaeritur. Qui cum summi erga cives amoris esset, quin tum,
cum eos victos foedeque tractatos esse accepit‚⁸) vehementissime
commotus sit rerumque veritatem subito cognoverit, dubitari non
potest. llla enim ratione Philippum in cives consulere certe noluerat,
quippe qui quasi occaecatus nil nisi pacem clementiamque ab illo
exspectavisset. Eum benignitate et innocentia usum Graecos inter
se conciliatos contra Persas ducturum esse confisus erat. Quam
non re vera, quae volebat, perfici possent, non intellexerat, quia
minime ipse usu rei publicae administrandae perdoctus erat. Sed
eis quoque, quae cives moliri videbat, non leviter commotus est.
Qui tantum aberat, ut omnes pacem facerent, ut supremum certamen
pararent.⁴)

Neque est silentio praetereundum illum senem morbo iam
confectum fuisse⁷ ut facillime adduci posset, ut mortem sibi ipse

 

ι) Arist. u. Ath. 11, 396.

2) Mus. Rhen. vol. XX p. 114.

²³) cs. Lycurg. in Leocr. 39sqq.; Schaefer, Dem. u. S. Z. 111‚1ff.

⁴) cf. Curtius, Gr. Gesch. 111⁶, 701; Wilam„ Ar. u. Athen11‚396; Blassius
ipse concedit eiusmodi rerum exitum minime ex Isocratis sententia fuisse, cum
dicit (Mus. Rh. 20‚115): „ . . . wenn cr auch ein ἑο blutiges Ende der Feind-
seligkeiten als patriotischer Athener ties beklagte . . .“ — cf. etiam Wil. in
Herm. 33, 495 verba: „Dabei rechne ich die Schande noch gar nicht mit, die
lsokrates zu tragon hat. wenn er den jiihen Sturz seinos Vaterlandes mit
solchem Jubel begrfisst hat . . .“ etqus.

